---
title: Zásady ochrany osobních údajů
indexing: false
sitemap: false
feature_image: "/assets/images/gdpr/cover.jpg"
---

Účelem této stránky je poskytnout vám souhrnné informace o tom, jaké údaje a proč shromažďujeme a jak s nimi nakládáme. Všechny os. údaje zpracováváme transparentně, pouze v nezbytném rozsahu a v souladu se zákony.

## Správce osobních údajů
Správcem vašich osobních údajů je Junák – český skaut, Centrum vzdělávání Parvula, z. s., IČO: 75156890, se sídlem Pitterova 2892/1, 130 00 Praha – Žižkov, Česká republika.

## Zpracovatelé osobních údajů
Zpracovateli osobních údajů jsou: instruktoři kurzu FONS Slovensko (zejména vedoucí instruktor, zdravotník), poskytovatelé ubytovacích služeb, poskytovatelé služeb sledování návštěvnosti webu (údaje v rozsahu souborů cookies).

## Jaká data sbíráme
**V rámci přihlášky**: jméno, příjmení, přezdívka, pohlaví, poštovní korespondenční adresa, datum narození, emailová adresa, telefonní číslo, základní souhrnné informace o zdravotním stavu (dietní omezení, alergie, ...), škola/zaměstnání, středisko/zbor, dříve absolvované kurzy, krizový kontakt, další dobrovolně poskytnuté informace.

**V rámci kurzu**: pořizované obrazové a zvukové záznamy (foto/video).

**V rámci provozu webu**: soubory cookies nezbytné pro sledování návštěvnosti webu.

## Právní důvody
Zpracovávat osobní údaje smíme pouze v daném rozsahu a to za předpokladu splnění nejméně jedné z těchto podmínek: 1) zpracování je nezbytné pro organizaci kurzu; 2) udělili jste nám souhlas se zpracováním osobních údajů 3) zpracování je nezbytné pro splnění zákonné povinnosti organizátorů kurzu FONS Slovensko.

## Účel zpracování dat
Data zpracováváme níže popsaných důvodů. Vždy se snažíme zpracovávat data pouze v nezbytně nutném rozsahu pro splnění příslušného účelu.

**Organizace kurzu**: Abychom mohli připravit kurz FONS Slovensko, musíme dopředu znát informace (sbírané v rámci přihlášky – viz výše). Tyto informace slouží mimo jiné k výběru účastníků v případě převisu poptávky nad kapacitou, zajištění zdraví a bezpečnosti účastníků po celou dobu kurzu. Tyto údaje s nikým nesdílíme s výjimkou oprávněných institucí, jako jsou záchranná služba, zdravotnická zařízení, zdravotní pojišťovna a další, pokud to vyžadují okolnosti. Poskytnutí těchto informací je nezbytným předpokladem pro vaši případnou účast na kurzu. Tyto informace zpravidla archivujeme i po skončení kurzu z důvodu oprávněného zájmu (případná ochrana našich právních zájmů).

**Propagace**: Na kurzu pořízené audiovizuální materiály (hl. fotografie) slouží v následujících letech k propagaci kurzu různými kanály (např.: web, facebook, skautská periodika v tištěné i elektronické podobě). Souhlas s pořizováním a užíváním těchto materiálů je potvrzován účastníkem přímo na kurzu.
Na našich internetových stránkách pracujeme s tzv. soubory cookies, které nám pomáhají vytvářet statistiky návštěvnosti stránek.

## Doba uchování a zpracování vašich dat
Všechny shromažďované informace ukládáme jen na nezbytně nutnou dobu pro splnění účelu. Informace vyplněné do přihlášky archivujeme hned po skončení kurzu z důvodu oprávněného zájmu po dobu minimálně 3 let od skončení kurzu.

## Vaše práva
Ze zákona máte právo nás požádat o poskytnutí informací o vašich osobních údajích, které zpracováváme, účelu, povaze zpracování osobních údajů.
Seznam vašich práv:

Právo na přístup k osobním údajům – máte právo nás požádat o výpis osobních údajů, které o vás evidujeme, účel zpracování, příjemce, doba uchování.

Právo na informace – na vaši žádost musíme poskytnout údaje o zpracovateli, případně jeho pověřenci, účel a právní základ zpracování, příjemce dat a přenos do zahraničí, doba uchovávání, práva subjektu. Zveřejňujeme všechny tyto informace na těchto stránkách. Individuálním požadavkům na informace se tudíž věnovat nebudeme.

Právo na vysvětlení – vás opravňuje požadovat vysvětlení k jednotlivým účelům zpracování a uchovávaným údajům.

Právo na odstranění závadného stavu a právo na opravu údajů – v případě zjištěného nesouladu musíme bez zbytečného odkladu provést doplnění nebo opravu nepřesných nebo chybných údajů.

Právo na omezení zpracování – opravňuje vás o vznesení žádosti či námitky, která omezí zpracování vašich osobních údajů.

Právo na výmaz – opravňuje vás požadovat po nás výmaz všech osobních údajů, které o vás evidujeme. Smazání dat bude možné pouze v případě, kdy nejsme vázáni jinými důvody pro uchování těchto informací (např. oprávněný zájem, právní důvody aj.).

Právo na přenositelnost údajů – opravňuje vás požadovat zaslání osobních údajů, které jste nám poskytli a které o vás evidujeme, ve strojově čitelném formátu. Vyhrazujeme si právo rozhodnout o přesné podobě strojově čitelného formátu.

Právo vznést námitku – Ke všem zpracováním, která provádíme na základě oprávněného zájmu správce, máte právo vznést námitku. V případě uznání námitky přestaneme zpracovávat vaše osobní údaje pro všechny účely, které byly námitkou napadeny.

Právo na lidský zásah v případě rozhodnutí na bázi automatizovaného zpracování a profilování – opravňuje vás požadovat zpracování vašich osobních údajů jiným, než automatizovaným způsobem. Neprovádíme v žádné oblasti automatizované zpracování a vyhodnocování vašich údajů.

Pokud budete požadovat některého z výše uvedených práv, musíte nám prokázat, že jste opravdu subjektem dotazovaných údajů. To můžete udělat výhradně tak, že se prokážete osobně na domluveném místě vaším občanským průkazem nebo cestovním pasem.

Poslední úprava: únor 2026
